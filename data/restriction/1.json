{"id": 1, "created": 1400176237, "votes": 70, "title": "Kaukos\u00e4\u00e4timet ylipainoisilta", "state": "APPROVED", "slug": "kaukosaatimet-ylipainoisilta", "body": "Yli puolet t\u00e4ysi-ik\u00e4isist\u00e4 suomalaisista on ylipainoisia. Ylipaino on vakava yhteiskunnallinen ongelma, jonka aiheuttamien sairauksien hoito maksaa vuosi vuodelta veronmaksajille enemm\u00e4n. T\u00e4st\u00e4 syyst\u00e4 paitsi valistuksella, my\u00f6s lains\u00e4\u00e4d\u00e4nn\u00f6ll\u00e4 on vaikutettava asian korjaamiseen.\n\nOn tutkittu, ett\u00e4 pienikin hy\u00f6tyliikunta vaikuttaa positiivisesti painonhallintaan. Siksi ylipainoiset ihmiset tulee pakottaa nousemaan sohvalta aina, kun he haluavat vaihtaa kanavaa televisiostaan. Koska tunnetusti milt\u00e4\u00e4n kanavalta ei tule ainakaan kahta hyv\u00e4\u00e4 ohjelmaa putkeen, tai jos tulee niin niiss\u00e4 on ainakin mainoskatkoja, t\u00e4st\u00e4 tulee hyv\u00e4 keino saada ihmiset liikkumaan.\n\nRajoitetta voitaisiin valvoa esimerkiksi palkkaamalla takaisin t\u00f6ihin kaikki irtisanotut tv-lupatarkastajat, joiden toimenkuva muuttuisi television etsimisest\u00e4 kaukos\u00e4\u00e4timien etsimiseen ja kansalaisten painon mittaamiseen.\n\nKun painoindeksi on laskenut alle ylipainon, saisi kaukos\u00e4\u00e4timens\u00e4 takaisin.", "user_name": "Arno Laitinen", "user_city": "Lemp\u00e4\u00e4l\u00e4"}