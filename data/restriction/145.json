{"id": 145, "created": 1403205482, "votes": 9, "title": "Tupakointi kaikkialla", "state": "APPROVED", "slug": "tupakointi-kaikkialla", "body": "Sis\u00e4lt\u00f6: Kiellet\u00e4\u00e4n tupakointi kaikkialla.\nPerustelut: edelleen on paikkoja, joissa kansalaiset tupakoivat! T\u00e4llaisia paikkoja voivat olla esim. rakennukset, veneet, pihat, katot, torit, puistot, pientareet, tiet, kadut, rannat, mets\u00e4t, m\u00e4et, laaksot, suot, hakkuuaukiot, j\u00e4rvet, meret, saaret, niemet, lahdet, luodot. \n\nHuom: Kattava luettelo kaikista mahdollisista paikoista laadittava lain laatimisen yhteydess\u00e4, sill\u00e4 tupakoija on eritt\u00e4in taitava hakeutumaan paikkoihin, joissa tupakointia ei edelleenk\u00e4\u00e4n ole kielletty. \nErityisen r\u00e4ike\u00e4n\u00e4 esimerkkin\u00e4 t\u00e4st\u00e4 on, ett\u00e4 nykyrajoitusten vallitessa tupakoijat saattavat tupakoida jopa omissa kodeissaan! \n\nTupakoinnin kaikkialla kielt\u00e4v\u00e4 rajoite voidaan liitt\u00e4\u00e4 osaksi laajempaa kansalaisrajoitetta, joka kielt\u00e4\u00e4 kaiken fyysisen terveyden vaarantamisen mill\u00e4 tahansa toiminnalla. T\u00e4m\u00e4n yleisrajoitteen laatiminen onkin saatava pikaisesti k\u00e4yntiin. Onhan vaikkapa kadun ylitt\u00e4minen taikka kulkuv\u00e4lineell\u00e4 liikkuminen on riski terveydelle. My\u00f6skin esimerkiksi v\u00e4kivallan uhriksi joutuminen on samoista syist\u00e4 siis kiellett\u00e4v\u00e4. Kiellett\u00e4v\u00e4 on syntyminen, el\u00e4minen, ja - erityisesti-  sairastaminen tahi kuoleminen. Ylip\u00e4\u00e4t\u00e4\u00e4n asettuminen alttiiksi vaikutteille, aineille, ideoille, toiminnoille, atmosf\u00e4\u00e4reille tahi elinolosuhteille, jotka voivat olla estein\u00e4 t\u00e4ydellisen fyysisen kunnon saavuttamiselle tai sen yll\u00e4pit\u00e4miselle, on kiellett\u00e4v\u00e4.\n\nOn huomattava, ett\u00e4 kyseinen yleisrajoite ei tulisi koskemaan kansalaisten oikeutta vaarantaa omaa tai muiden henkist\u00e4 tai psyykkist\u00e4 hyvinvointia. Rajoitteen piiriin ei siis kuuluisi kansalaisen oikeus vahtia, kyt\u00e4t\u00e4, syyllist\u00e4\u00e4 ja tuomita niit\u00e4 kansalaisia, jotka eiv\u00e4t kaikin osin saavuta universaalia yli-ihmisyyden normia, eik\u00e4 yksil\u00f6n oikeutta tuntea olevansa paheksuttu, huono, riitt\u00e4m\u00e4t\u00f6n, syyllinen, vainottu tahi t\u00e4ysin kelvoton my\u00f6sk\u00e4\u00e4n rajattaisi mill\u00e4\u00e4n lailla. Kansalaisen vapaus joutua yhteis\u00f6n hylk\u00e4\u00e4m\u00e4ksi ja sen vuoksi sairastua psyykkisesti pysyisi n\u00e4in ollen siis ehdottoman t\u00e4yten\u00e4.", "user_name": "jaanakristiina", "user_city": "Helsinki"}