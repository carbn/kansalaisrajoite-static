{"id": 194, "created": 1418833999, "votes": 3, "title": "Internetiss\u00e4 toimivien uutissivustojen kommenttipalstat.", "state": "APPROVED", "slug": "internetissa-toimivien-uutissivustojen-kommenttipalstat", "body": "Uutissivustojen yll\u00e4pit\u00e4mien kommenttipalstojen sis\u00e4lt\u00f6 on keskim\u00e4\u00e4rin seuraavanlainen:\n\nEnsimm\u00e4inen kommentoija lapioi palstalle pakkoneuroottisuuttaan t\u00e4rkeilem\u00e4ll\u00e4 ja p\u00e4tem\u00e4ll\u00e4, riippumatta siit\u00e4 onko h\u00e4n edes lukenut artikkelia.\n\nToinen ammentaa kovin sanoin mieltym\u00e4tt\u00f6myytt\u00e4\u00e4n milloin mit\u00e4kin poliitikkoa/puoluetta/p\u00e4\u00e4t\u00f6st\u00e4 kohtaan. T\u00e4rkeint\u00e4 on pit\u00e4\u00e4 armoton vihapuhe, mutta tavanomaista on my\u00f6s artikkelin v\u00e4kin\u00e4inen v\u00e4\u00e4nt\u00e4minen oman kantansa perusteluksi.\n\nKolmas repii pelihousunsa koska artikkeli on h\u00e4nen mielest\u00e4\u00e4n \"v\u00e4\u00e4r\u00e4ss\u00e4\". Omaa oikeampaa mielipidett\u00e4 yritet\u00e4\u00e4n myyd\u00e4 m\u00e4risem\u00e4ll\u00e4 artikkelin laadusta tai ep\u00e4ilem\u00e4ll\u00e4 sen sis\u00e4ll\u00f6n neurtraaliutta.\n\nNelj\u00e4s suoltaa paahtuneena teorioita milloin mist\u00e4kin ajankohtaisesta tai itsekeksityst\u00e4 aiheesta, esitt\u00e4\u00e4 pari idioottimaista kysymyst\u00e4 ja sitten vinkuu niihin vastauksia. Tyypillist\u00e4 on komentaa apuun hallitusta, poliisia ja joskus armeijaakin.\n\nViides kommentoija kirjoittaa vastauksen jollekkin ensimm\u00e4isest\u00e4 nelj\u00e4st\u00e4 kommentoijasta, josta seuraa pitk\u00e4kestoinen ja t\u00e4ysin absurdi loanheitto kommenttipalstan pahimpien riitapukareiden v\u00e4lill\u00e4. Henkil\u00f6t, jotka viidennen viestin j\u00e4lkeen esitt\u00e4v\u00e4t artikkeliin liittyv\u00e4n kysymyksen tai yritt\u00e4v\u00e4t muuten her\u00e4tt\u00e4\u00e4 mielek\u00e4st\u00e4 keskustelua aiheesta, eiv\u00e4t tule saamaan yht\u00e4k\u00e4\u00e4n vastausta, sill\u00e4 kukaan ei jaksa kahlata kommenttipalstaa l\u00f6yt\u00e4\u00e4kseen heid\u00e4n viestins\u00e4 kaiken sen j\u00e4rjenvastaisen huutokonsertin alta.\n\nEhdotan uutisten yhteyteen liitettyjen julkisten kommenttipalstojen poistoa, tai vaihtoehtoisesti kommentoijan henkil\u00f6yden pakollista liitt\u00e4mist\u00e4 kommentin yhteyteen. Ensimm\u00e4isess\u00e4 vaihtoehdossa uutisten aiheuttama keskustelu k\u00e4yt\u00e4isiin pienemmiss\u00e4 kuppikunnissa, joissa erimielisyydet eiv\u00e4t johda yht\u00e4 pahoihin konflikteihin. J\u00e4lkimm\u00e4isess\u00e4 vaihtoehdossa kommentoija vastaisi kommenttiensa laadusta omalla maineellaan.", "user_name": "Petteri Punakuono", "user_city": "Korvatunturi"}