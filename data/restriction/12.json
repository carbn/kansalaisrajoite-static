{"id": 12, "created": 1403022719, "votes": 30, "title": "Maanantait", "state": "APPROVED", "slug": "maanantait", "body": "Maanantait tulee kielt\u00e4\u00e4, koska nykyisin ne aiheuttavat merkitt\u00e4v\u00e4\u00e4 kansantaloudellista ja terveydellist\u00e4 haittaa ihmisille.\n\nMaanantaisin valmistuvat tuotteet tunnetaan nimell\u00e4 \"maanantaikappaleet\". Ne ovat laadultaan selv\u00e4sti muina arkip\u00e4ivin\u00e4 valmistuvia tuotteita heikompia. T\u00e4m\u00e4 johtuu siit\u00e4, ett\u00e4 me pohjoisessa asuvat ihmiset emme pysty sopeutumaan luterilaisen ty\u00f6moraalin vaatimuksiin samalla tavoin kuin leudomman Keski-Euroopan kansat. Suomalaiset tekev\u00e4t lujasti t\u00f6it\u00e4 koko viikon, mutta eiv\u00e4t osaa lopettaa perjantaina alkavaa ryyppyputkea ajoissa, vaikka tutkimusten mukaan viikonloppu loppuukin monilla jo sunnuntaisin klo 16:00, jolloin aletaan hoitaa arkisia asioita kuten laskujen maksamista verkkopankissa.\n\nTy\u00f6paikoilla vallitsee maanantaisin krapula ja vapina ja suomalaisten Facebook-sein\u00e4t t\u00e4yttyv\u00e4t toinen toistaan synkemmist\u00e4 p\u00e4ivityksist\u00e4. Lis\u00e4ksi maanantaisin kaikki tuotteet ovat ruokakaupoissa kalliimpia kuin muina viikonp\u00e4ivin\u00e4. Kaikki t\u00e4m\u00e4 voidaan v\u00e4ltt\u00e4\u00e4, kun maanantait kiellet\u00e4\u00e4n ja siirryt\u00e4\u00e4n 6 p\u00e4iv\u00e4iseen viikkoon, joka alkaa tiistaista ja loppuu sunnuntaihin.", "user_name": "Markus Tikkanen", "user_city": "Kuopio"}