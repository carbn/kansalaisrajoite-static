{"id": 19, "created": 1403029566, "votes": 26, "title": "Toisten tiell\u00e4 oleminen", "state": "APPROVED", "slug": "toisten-tiella-oleminen", "body": "Liikenteess\u00e4 ja muuallakin miss\u00e4 on muita, monet ovat tiell\u00e4. Toisten tiell\u00e4 ei saisi olla, koska muuten muut eiv\u00e4t p\u00e4\u00e4se eteenp\u00e4n. T\u00e4t\u00e4 monet eiv\u00e4t useinkaan huomioi, joten tiell\u00e4 olo tulisi kielt\u00e4\u00e4 ja asettaa sakotettavaksi. Tiell\u00e4 on, jos est\u00e4\u00e4 toisten liikkumista niiden haluamalla tavalla. Jos esimerkiksi haluaa k\u00e4vell\u00e4 v\u00e4kijoukon l\u00e4pi, kaikki muut ovat tiell\u00e4. Samoin kun menee aamulla t\u00f6ihin tai viikonlopuksi m\u00f6kille, muut ovat usein tiell\u00e4. Pankkiautomaatilla voi olla monta ihmist\u00e4 tiell\u00e4, samoin kaupan kassalla tukkien jopa kaikki kassat. Py\u00f6r\u00e4ilij\u00e4t ovat tiell\u00e4 bussikaistalla, ja bussit ovat py\u00f6r\u00e4illess\u00e4 tiell\u00e4. Parkkipaikat ovat jatkuvasti t\u00e4ynn\u00e4 tiell\u00e4olijoita, erityisesti parhaat paikat. T\u00e4llainen itsek\u00e4s k\u00e4yt\u00f6s on moraalitonta, mutta nykyisin hyvin yleist\u00e4 ja t\u00e4ysin kriminalisoimatonta. Jos ei osaa pysy\u00e4 pois tielt\u00e4, ei pit\u00e4isi l\u00e4hte\u00e4 kotoaan lainkaan. N\u00e4in kaikki olisi sujuvampaa.", "user_name": "Esko", "user_city": "Espoo"}