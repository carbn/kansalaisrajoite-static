{"id": 6, "created": 1403021236, "votes": 13, "title": "Lestaadiolaisnaisilta oikeus omaan \u00e4\u00e4neen", "state": "APPROVED", "slug": "lestaadiolaisnaisilta-oikeus-omaan-aaneen", "body": "\"Sanginjoen ulkomets\u00e4\u00e4 ei suojella - Ojalehdon painostus ratkaisi \n\nSanginjoen ulkomets\u00e4n kohtalo ratkesi maanantai-iltana Oulun kaupunginvaltuustossa tavalla, joka ei ole kunniaksi kennellek\u00e4\u00e4n. Eritt\u00e4in sekavan k\u00e4sittelyn p\u00e4\u00e4tteeksi k\u00e4ydyss\u00e4 \u00e4\u00e4nestyksess\u00e4 suojeluesitys h\u00e4visi yhdell\u00e4 \u00e4\u00e4nell\u00e4, joka syntyi painostuksen j\u00e4lkeen.\n\nKeskustan Matias Ojalehto k\u00e4vi kesken \u00e4\u00e4nestyksen ohjeistamassa saman puolueen Anna-Kaisa Lepist\u00f6\u00e4, joka oli painanut nappia suojelun puolesta vastoin muun ryhm\u00e4n kantaa. Ojalehdon puhuttelun j\u00e4lkeen Lepist\u00f6 painoi tyhj\u00e4\u00e4 ja sen j\u00e4lkeen viel\u00e4 vahingossa ei-nappia, kun l\u00e4helt\u00e4 tilannetta seuranneet valtuutetut reagoivat Ojalehdon k\u00e4yt\u00f6kseen.\n\nLepist\u00f6 k\u00e4ytti \u00e4\u00e4nestyksen j\u00e4lkeen puheenvuoron, jossa kertoi \u00e4\u00e4nestyksen kulusta ja erehdyksest\u00e4\u00e4n. Valtuuston puheenjohtaja Mari-Leena Talvitie (kok.) tulkitsi kuitenkin, ett\u00e4 h\u00e4n oli antanut \u00e4\u00e4nestyksen kest\u00e4ess\u00e4 tarpeeksi aikaa korjata erhe, eik\u00e4 tulosta muutettu.\n\n\u00c4\u00e4nestyksen tulos 34-33 j\u00e4i voimaan ja Antti Huttu-Hiltusen (kesk.) tekem\u00e4 hylk\u00e4\u00e4v\u00e4 esitys voitti suojeluesityksen.\n\nSuojelun hylk\u00e4\u00e4misen kannalla oli keskustan ja kokoomuksen lis\u00e4ksi joitakin haja\u00e4\u00e4ni\u00e4 muista ryhmist\u00e4.\"\n\nKaleva 16.6.14", "user_name": "Inkeri", "user_city": "Saimaa"}