{"id": 18, "created": 1403028954, "votes": 40, "title": "Vaniljaj\u00e4\u00e4tel\u00f6n myynti yli 55-vuotiaille tai selv\u00e4sti isovanhemmille", "state": "APPROVED", "slug": "vaniljajaatelon-myynti-yli-55-vuotiaille-tai-selvasti-isovanhemmille", "body": "Nykyp\u00e4iv\u00e4n lapsilla on v\u00e4hitt\u00e4istavarakaupassa l\u00e4hes rajaton makuvalikoima j\u00e4\u00e4tel\u00f6hyllyll\u00e4. On tiikeri\u00e4, supertiikeri\u00e4, h\u00e4m\u00e4h\u00e4kkitiikeri\u00e4 ja jos vaikka mit\u00e4 mutanttimangomelonia laktoosilla ja ilman. Koska maku yleens\u00e4 saadaan aikaan esansseilla, ei j\u00e4\u00e4tel\u00f6iden hintaero makujen v\u00e4lill\u00e4 ole ratkaiseva tekij\u00e4. Silti pienten pilttien mieli j\u00e4rkkyy ja makuhermoja kurmootetaan mummolassa jatkuvasti vaniljaj\u00e4\u00e4tel\u00f6ll\u00e4, koskapa isovanhemmat jostain tuntemattomasta syyst\u00e4 ostavat sit\u00e4 lapsenlapsilleen. Esit\u00e4n nuorison psyykkisen oireilun v\u00e4hent\u00e4miseksi vaniljaj\u00e4\u00e4tel\u00f6n myyntikieltoa yli 55-vuotiaille tai heit\u00e4 nuoremmille, jotka kassahenkil\u00f6st\u00f6n mielest\u00e4 vaikuttavat isovanhemmilta.", "user_name": "Ettan-Muikkunen", "user_city": "Oulu"}