{"id": 69, "created": 1403080015, "votes": 13, "title": "Suuret tulot, keskiarvoista poikkeaminen ja typeryydet", "state": "APPROVED", "slug": "suuret-tulot-keskiarvoista-poikkeaminen-ja-typeryydet", "body": "Muiden ep\u00e4normaalit tulot ovat yhteiskunnassa valtava ongelma, joka problematisoi meid\u00e4n normaalien jokap\u00e4iv\u00e4ist\u00e4 el\u00e4m\u00e4\u00e4 lukuisin ja sanoinkuvaamattomin tavoin. Ne on siis kiellett\u00e4v\u00e4. Pienet ovat sallittuja ja suositeltaviakin. Tavalliset ja keskim\u00e4\u00e4r\u00e4iset ovat parhaita. Suurituloisia sakotetaan sen mukaan, kuinka paljon ne poikkeavat normaalista. ja rahat annetaan pienituloisille jotta he voivat olla normaaleja. Kaikkein suurituloisimmassa desiiliss\u00e4 ei saa olla ket\u00e4\u00e4n; jos joku sinne menee, se vangitaan v\u00e4litt\u00f6m\u00e4sti. \n\nKaikenlaisista keskiarvoista poikkeaminen tulee muutenkin kielt\u00e4\u00e4. Kaikissa asioissa on olemassa tavallinen ja normaali, ja sitten on poikkeavat. Ep\u00e4normaalia ei tule sallia, koska ep\u00e4normaali ei ole normaalia. Jos keskiarvo on liian suuri tai pieni, sit\u00e4 muutetaan lailla tavallisemmaksi. Esim. hirve\u00e4n korkeat ja \u00e4lytt\u00f6m\u00e4n matalat rakennukset, ikivanhat ja upouudet autot, sopimattoman pitk\u00e4t ja lyhyet hiukset, v\u00e4kev\u00e4 ja laiha kahvi,  ja liian pienet ja liian suuret korkeushyppytulokset tulee kielt\u00e4\u00e4. Jos ei pysty hypp\u00e4\u00e4m\u00e4\u00e4n normaaliin korkeuteen, saa hyp\u00e4t\u00e4 korokkeelta, jotta voi olla normaali. Kaikkien tulee hyppi\u00e4. Jos hypp\u00e4\u00e4 liian korkealle, asetetaan rajoitin, johon t\u00f6rm\u00e4\u00e4minen est\u00e4\u00e4 sen. My\u00f6s kaikki typeryydet tulee kielt\u00e4\u00e4; vain tolkun asioita saa normaalisti tehd\u00e4.", "user_name": "Esko", "user_city": "Espoo"}