{"id": 130, "created": 1403141719, "votes": 6, "title": "Ter\u00e4aseiden myynti ja hallussapito", "state": "APPROVED", "slug": "teraaseiden-myynti-ja-hallussapito", "body": "On kaikkien tiedossa, kuinka paljon inhimillist\u00e4 tuskaa syntyy maassamme joka p\u00e4iv\u00e4 ter\u00e4aseiden synnytt\u00e4mist\u00e4 yhteenotoista. T\u00e4m\u00e4 ei ole ihme, kun huomioidaan paljonko ter\u00e4vi\u00e4 esineit\u00e4 on kaikkialla saatavissa, my\u00f6s lapsilla! Puukkoja, veitsi\u00e4, saksia, neuloja, jne.\n\nT\u00e4st\u00e4 syyst\u00e4 ter\u00e4aseiden myynti ja hallussapito on v\u00e4litt\u00f6m\u00e4sti siirrett\u00e4v\u00e4 pois p\u00e4ivitt\u00e4istavarakaupasta valvottuun jakeluj\u00e4rjestelm\u00e4\u00e4n.\n\nTavallisilta kansalaisilta ter\u00e4aseiden hallusssapito tulee kielt\u00e4\u00e4 kokonaan.\n\nTietyilt\u00e4 erityisryhmilt\u00e4 (kokit, ompelijat, askartelijat, .. ) ter\u00e4aseiden hallussapito voidaan erityistapauksissa sallia, mutta vain tietyin edellytyksin:\n\nHenkil\u00f6n pit\u00e4\u00e4 mm. sitoutua pit\u00e4m\u00e4\u00e4n ter\u00e4aseet lukituissa kaapeissa poissa muiden henkil\u00f6iden ulottuvilta. \n\nSamoin henkil\u00f6n tulee todentaa luotettavuutensa suorittamalla psykologiset testit valtion sertifioimilla psykiatreilla, jotta ter\u00e4aseiden levi\u00e4minen vaarallisille henkil\u00f6ille voitaisiin v\u00e4ltt\u00e4\u00e4.\n\nTer\u00e4aseiden hallussapiton valvontaan tulisi perustaa my\u00f6s kansainv\u00e4linen rekisteri, johon kirjataan kelle ter\u00e4vi\u00e4 esineit\u00e4 on my\u00f6nnetty. Rekisteri\u00e4 voisi yll\u00e4pit\u00e4\u00e4 esim. Interpol.", "user_name": "Raivo Raitis", "user_city": "Tampere"}