{"id": 3, "created": 1401211741, "votes": 57, "title": "Alkoholin myynti satunnaisina kellonaikoina", "state": "APPROVED", "slug": "alkoholin-myynti-satunnaisina-kellonaikoina", "body": "Alkoholin terveyshaitat ovat kaikkien tiedossa ja se on suurin kansallinen ongelmamme. Suurin osa suomalaisista osaa kuitenkin nauttia alkoholia vastuullisesti. Sek\u00e4 kulutus ett\u00e4 haitat kasaantuvatkin yksitt\u00e4isille suurkuluttajille. N\u00e4m\u00e4 suurkuluttajat hakevat yleens\u00e4 hetken tarpeeseen sen kaljakorin tai viinapullon ja juovat ne heti kaupasta p\u00e4\u00e4sty\u00e4\u00e4n. Viinan myyntiaikoja on rajoitettu jo aamusta ja illasta, mutta t\u00e4m\u00e4 ei viel\u00e4 riit\u00e4.\n\nAlkoholin myyntiajat t\u00e4ytyy arpoa satunnaisesti, esimerkiksi niin, ett\u00e4 kun kauppa tiistaina aukeaa, voi alkoholia ostaa kello 8-10 v\u00e4lisen\u00e4 aikana sek\u00e4 j\u00e4lleen kello 14-17 v\u00e4lisen\u00e4 aikana. Sama p\u00e4tisi Alkoon. Seuraavana p\u00e4iv\u00e4n\u00e4 myyntiajat voisivat olla aivan toiset, esimerkiksi kello 10.30-16.30 sek\u00e4 kello 19-20. Joinain p\u00e4ivin\u00e4 alkoholin myynti voisi olla t\u00e4ysin kielletty. T\u00e4m\u00e4 satunnaisaikataulu julkaistaisiin ainakin teksti-TV:ll\u00e4 ja internetiss\u00e4.\n\nN\u00e4in vastuulliset kuluttajat osaisivat varautua, milloin alkoholia voi k\u00e4yd\u00e4 ostamassa, kun taas suurkuluttajat suuremmalla todenn\u00e4k\u00f6isyydell\u00e4 eiv\u00e4t saisi hankittua p\u00e4ivitt\u00e4ist\u00e4 annostaan.", "user_name": "P\u00e4ivi Kinnunen", "user_city": "Kirkkonummi"}